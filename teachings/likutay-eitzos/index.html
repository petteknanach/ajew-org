<!DOCTYPE html><style>.page-header[data-astro-cid-m7bjw77t]{background:linear-gradient(135deg,#1a365d,#2c5282);color:#fff;padding:3rem 2rem;text-align:center}.page-header[data-astro-cid-m7bjw77t] h1[data-astro-cid-m7bjw77t]{font-family:var(--font-hebrew);font-size:2rem;margin-bottom:.5rem}.container[data-astro-cid-m7bjw77t]{max-width:800px;margin:0 auto;padding:0 2rem}.content[data-astro-cid-m7bjw77t]{padding:4rem 0}.content-text[data-astro-cid-m7bjw77t]{background:#fff;padding:3rem;border-radius:12px;box-shadow:0 4px 12px #00000014}.teach-content[data-astro-cid-m7bjw77t]{font-size:1.1rem;line-height:2;color:#333;margin-bottom:1.5rem;text-align:justify}.back-link[data-astro-cid-m7bjw77t]{display:inline-block;margin-top:2rem;color:var(--color-primary);text-decoration:none}
</style><section class="page-header" data-astro-cid-m7bjw77t> <h1 data-astro-cid-m7bjw77t>NaNach: ספר עקרי אמונה - חוברת קטן שמסביר ענין ההתבודדות של </h1> </section> <nav class="navigation" data-astro-cid-m7bjw77t> <div class="container" data-astro-cid-m7bjw77t> <a href="/teachings" class="back-link" data-astro-cid-m7bjw77t>← Back to Teachings</a> </div> </nav> <section class="content" data-astro-cid-m7bjw77t> <div class="container" data-astro-cid-m7bjw77t> <div class="content-text" data-astro-cid-m7bjw77t> <p class="teach-content" data-astro-cid-m7bjw77t>עקרי אמונה -- ביאור נפלא ביותר על דרך האמונה שהבעל שם טוב גילה בעולם, והיה כמעט אי אפשר להשיג, וגם היה מטושטש קשה מאד לקרוא ומלא טעיות, ועכשיו כולו מחמדים ממתקים על ידי חבירינו הננחים שעובדים חנם שיזכו למתנת חנם של השם יתברך.<br data-astro-cid-m7bjw77t>וזכור תזכור שכל ההשגות של הבעל שם טוב רבינו הקדוש זכה והשיג בהיותו בן י"ג בר מצוה.<br data-astro-cid-m7bjw77t>נ נח נחמ נחמן מאומן!</p> <p class="teach-content" data-astro-cid-m7bjw77t>הַסְכָּמַת הָרַבָּנִים הַמֻּבְהָקִים חַבְרֵי וַעַד הָרַבָּנִים דְּעִיר לַאדְז'</p> <p class="teach-content" data-astro-cid-m7bjw77t>הֶרְאָנוּ מו״ה ר׳ יוֹסֵף זַלְמָן נ״י הַחִבּוּר הַזֶּה ״עִקָּרֵיהֶרְאָנוּ אֱמוּנָה" שֶׁהוֹצִיא לָאוֹר מַה שֶׁהִשִּׂיג בִּכְתָב יָד, עִייָנוּ בּוֹ וְרָאִינוּ הַדְּבָרִים מְכֻוָּנִים לְמַה שֶׁכָּתוּב בְּסִפְרֵי הַצַּדִּיקִים שֶׁהַבַּעַל שֵׁם טוֹב הַקָּדוֹשׁ הִשְׁרִישׁ לְהַאֲמִין בְּהַשְׁגָּחָה פְּרָטִית בְּכָל דָּבָר, וְכָל אָדָם כְּפִי חֹזֶק אֱמוּנָתוֹ וְעִסְקוֹ בַּתּוֹרָה, וְשׁוֹמֵר נַפְשׁוֹ בְּמַעֲשֶׂה וּבְמַחְשָׁבָה, יִזְכֶּה לִרְאוֹת הַשְׁגָּחָה פְּרָטִית, בְּהִתְבּוֹנְנוּת כְּפִי מַדְרֵגָתוֹ, עַל כֵּן מֵהָרָאוּי לִקְנוֹת הַסֵּפֶר הַזֶּה וּלְהַחְזִיק יְדֵי הַמּוֹצִיא לָאוֹר בְּסֵבֶר פָּנִים         יָפוֹת כָּרָאוּי.</p> <p class="teach-content" data-astro-cid-m7bjw77t>לַאדְז', מ״א לְמִסְפַּר בְּנֵי יִשְׂרָאֵל תרצ״ג</p> <p class="teach-content" data-astro-cid-m7bjw77t>לֵיבוֹש רַאזְענְבֶּרְג</p> <p class="teach-content" data-astro-cid-m7bjw77t>מָרְדְּכַי נִיסָן קַרֵאל</p> <p class="teach-content" data-astro-cid-m7bjw77t>וִכּוּחַ רַבֵּנוּ הַבַּעַל שֵׁם טוֹב זַצַ״ל עִם רַב אֶחָד מִמִּתְנַגְּדָיו</p> <p class="teach-content" data-astro-cid-m7bjw77t>כְּשֶׁהִתְחִיל שְׁמוֹ שֶׁל הַבַּעַל שֵׁם טוֹב זַצַ״לכְּשֶׁהִתְחִיל לְהִתְגַּלּוֹת וּלְהִתְפַּרְסֵם בָּעוֹלָם, וְכָל מְקֹרָבָיו יֹדְעָיו וּמַכִּירָיו הִרְבּוּ לְסַפֵּר בְּשִׁבְחוֹ, וְהִפְלִיאוּ וְהִגְדִּילוּ מַעֲלָתוֹ עַד לְמַעְלָה, הִתְעוֹרֵר חֵשֶׁק פְּנִימִי בְּלֶב אֶחָד הָרַבָּנִים הַגְּדוֹלִים מִמִּתְנַגְּדָיו, רַב מְצֻיָּן בְּתוֹרָתוֹ וְחָכְמָתוֹ וְיִרְאַת חֶטְאוֹ, לִנְסֹעַ וּלְהִתְרָאוֹת פָּנִים עִם הַבַּעַל שֵׁם טוֹב, לְדַבֵּר עִמּוֹ בְּעַצְמוֹ לִתְהוֹת עַל קַנְקַנּוֹ, וְלָדוּן אִתּוֹ לֹא עַל־פִּי הַשְּׁמוּעָה לְבַד, כִּי אִם לִטְעֹן וּלְהִתְוַכֵּחַ עִמּוֹ, עַד שֶׁיַּעֲלֶה בְּיָדוֹ לְהַחְזִיר אֶת הַבַּעַל שֵׁם טוֹב בִּתְשׁוּבָה שְׁלֵמָה מִדַּרְכּוֹ אֲשֶׁר בָּחַר בָּהּ, גַּם הוֹצִיא הָרַב חֶפְצוֹ אֶל הַפֹּעַל וַיִּסַּע לִמְקוֹם הַבַּעַל שֵׁם טוֹב זַ״ל, וּבִתְפִלָּתוֹ הִתְפַּלֵּל כִּי יוֹשִׁיעוֹ הַשֵּׁם מֵעֲצַת הַחֲדָשִׁים וְלֹא יִפֹּל בְּרֶשֶׁת                      דֵּעוֹתֵיהֶם.</p> <p class="teach-content" data-astro-cid-m7bjw77t>הַבַּעַל שֵׁם טוֹב זַ״ל שֶׁיָּדַע מֵהִתְנַגְּדוּת הָרַבהַבַּעַל הַהוּא, מֵהַתַּרְעוֹמוֹת נֶגֶד מִנְהָגוֹ, קִבֵּל אֶת הָרַב הַהוּא בְּסֵבֶר פָּנִים יָפוֹת, שָׁאַל בִּשְׁלוֹמוֹ וּבִשְׁלוֹם עִירוֹ, בִּקֵּשׁ אוֹתוֹ לֵישֵׁב וּלְדַבֵּר אֲשֶׁר עִם לְבָבוֹ, וְיִטְעוֹן כְּפִי תְּמִימוּתוֹ וּכְפִי בַּקָּשָׁתוֹ הָאֱמֶת דְּבָרִים מְאִירִים וּטְעָנוֹת בְּרוּרוֹת, וְאַל יַבְרִיחַ וְאַל יַעֲלִים אֲפִלּוּ אַחַת מֵהַטְּעָנוֹת הַקַּלּוֹת אֲשֶׁר יֵשׁ לוֹ לִטְעֹן עָלָיו וְעַל דַּרְכּוֹ. יָדַעְתִּי וְשָׁמַעְתִּי אָמַר רַבֵּנוּ הַבַּעַל שֵׁם טוֹב שֶׁדְּבָרִים בְּלִבְּכֶם עָלַי, וְשֶׁאֵין רוּחֲכֶם נוֹחָה מִמֶּנִּי וּמִדַּרְכִּי, רְצוֹנִי לָדַעַת מַה מְצָאתֶם בִּי עָוֶל, מַה שְׁמַעְתֶּם בִּשְׁמִי דָּבָר שֶׁלֹּא כַּהֹגֶן? בְּבַקָּשָׁה מִכְּבוֹדְכֶם הָרַב הַנִּכְבָּד, הַטְעִינוּנִי בִּשְׁאֵלוֹתֵיכֶם וּבְטַעֲנוֹתֵיכֶם, כְּדֵי שֶׁאֵדַע מַה לְהָשִׁיב וּבְמַה לְהִצְטַדֵּק וּלְהִתְנַצֵּל לִפְנֵיכֶם, שֶׁאַחַר שֶׁמְּגַמַּת שְׁנֵינוּ הָאֱמֶת וְהָאֱמוּנָה, אֵין הֶפְרֵשׁ וְהֶבְדֵּל בֵּין אִם יַעֲלֶה הַנִּצָּחוֹן בְּיָדִי אוֹ בְּיֶדְכֶם, כִּי כְּבוֹד הַנִּצָּחוֹן מַה הוּא נֶגֶד כְּבוֹד מְקוֹמוֹ          שֶׁל עוֹלָם, וְכֻלָּנוּ חַיָּבִים בּוֹ.</p> <p class="teach-content" data-astro-cid-m7bjw77t>הָרַב הַהוּא הָיָה מְיֻשָּׁב בְּדַעְתּוֹ וּמָתוּןהָרַב בִּדְבָרוֹ, הִסְדִּיר טַעֲנוֹתָיו עַל הַסֵּדֶר בֵּינוֹ לְבֵין עַצְמוֹ, אַחַר־כָּךְ פָּתַח וְאָמַר: אִם אוּלַי אוֹצִיא מִפִּי בְּדֶרֶךְ וִכּוּחַ אֵיזֶהוּ דִּבּוּרִים שֶׁלֹּא כַּהֹגֶן אֵין לָכֶם לָדוּן אוֹתִי כְּמֵעִיז פָּנִים בְּרַבּוֹ, כִּי לֹא לָמַדְתִּי מִכְּבוֹדְכֶם עֲדַיִן שׁוּם דָּבָר. וְכָךְ הוּא דַּרְכָּהּ שֶׁל תּוֹרָה שֶׁלֹּא לְהַחְנִיף וְשֶׁלֹּא לִשָּׂא פָּנִים לְאִישׁ, וּבִפְרָט בְּמָקוֹם שֶׁהַדָּבָר נוֹגֵעַ לֶאֱמוּנָה, וְהִנְנִי לִשְׁאֹל אֶתְכֶם הַשְּׁאֵלוֹת הַגְּדוֹלוֹת הַקָּשׁוֹת וְהַכְּבֵדוֹת שֶׁיֵּשׁ לִי                   לִשְׁאֹל אֶתְכֶם.</p> <p class="teach-content" data-astro-cid-m7bjw77t>א.   הֻגַּד לִי מִפִּי אֲנָשִׁים נֶאֱמָנִים שֶׁאַתֶּם מִתְפָּאֲרִים תָּמִיד שֶׁיֵּשׁ לָכֶם סוֹד נִפְלָא בָּעֲבוֹדָה, סוֹד שֶׁלֹּא נִתְגַּלָּה לְכָל 'חַכְמֵי הַדּוֹרוֹת' וְשֶׁלֹּא יִזְכֶּה לְהַשִּׂיג כִּי אִם מִי שֶׁיֵּשׁ לוֹ נְשָׁמָה גְּבוֹהָה מְסֻגֶּלֶת לְזֶה, וְהַתַּלְמִידִים קוֹרִין לְסוֹד זֶה חִדּוּשׁ בֶּאֱמוּנָה, וּמֵהֶם שֶׁקּוֹרִין אוֹתוֹ הוֹסָפָה בֶּאֱמוּנָה, וּלְדַעְתִּי בֵּין כָּךְ וּבֵין כָּךְ עֲתִידִים אַתֶּם לִתֵּן אֶת הַדִּין, שֶׁכָּל הַיּוֹצֵא לָדוּן בַּדָּבָר הֶחָדָשׁ אוֹ לְהוֹסִיף עַל עִקָּרֵי הָאֱמוּנָה אֵינוֹ יוֹצֵא מִידֵי חֲשָׁד וַחֲשָׁשׁ מִינוּת, אוֹ עוֹבֵר מִשּׁוּם בַּל תּוֹסִיף.</p> <p class="teach-content" data-astro-cid-m7bjw77t>ב.    הַתַּלְמִידִים שֶׁלָּכֶם מַגִּידִים בְּשִׁמְכֶם שֶׁרָזֵי תּוֹרָה שֶׁלָּכֶם הוֹדָעוֹת וְהוֹפָעוֹת מִלְּמַעְלָה הֵם, וְכָל הַמְּחַדֵּשׁ חִדּוּשֵׁי תּוֹרָה מִדַּעְתּוֹ וְאֵינוֹ מְקַבֵּל תּוֹרָתוֹ מִלְּמַעְלָה, תּוֹרָתוֹ אֵינוֹ תּוֹרָה כִּי אִם פִּטְפּוּטֵי מִלִּין וּדְרָשׁוֹת שֶׁל דֹּפִי, וּבְעֵינֵינוּ הִיא חֻצְפָּה וְגַסּוּת רוּחַ לִבְדּוֹת מִלִּבּוֹ שֶׁקֶר מֻחְלָט כָּזֶה, שֶׁבַּעַל נְבוּאָה וְרוּחַ־הַקֹּדֶשׁ אַתֶּם, וְשֶׁכָּל בַּעֲלֵי תּוֹרָה בְּמַדְרֵגָה שְׁפֵלָה וּפְחוּתָה מִמַּדְרֵגַתְכֶם.</p> <p class="teach-content" data-astro-cid-m7bjw77t>ג.     כָּל הַדְּרָשׁוֹת וְהָרְמָזִים מִשִּׁמְכֶם הֵן כֻּלָּן מְמֻשָּׁכוֹת וּמְמֹרָטוֹת, וְגִלּוּי פָּנִים שֶׁלֹּא כַּהֲלָכָה, וְרוּבָּן כְּכֻלָּן לֹא נֶאֶמְרוּ כִּי אִם לְהַקְטִין מַעֲלוֹת הַתּוֹרָה הַנִּגְלֵית, וּלְהַקְנִיט אֶת הָרַבָּנִים וְהַלּוֹמְדִים הַהוֹגִים בָּהּ יוֹמָם וְלַיְלָה.</p> <p class="teach-content" data-astro-cid-m7bjw77t>ד.    מִי וּמַה הָיָה בְּעוֹרְרִים וּמְעִירִים אֶתְכֶם לִכְבֹּשׁ לָכֶם דֶּרֶךְ חֲדָשָׁה? מִמִּי קִבַּלְתֶּם קַבָּלַתְכֶם ? מִי מָסַר לִידְכֶם דַּרְכֵּי תּוֹרָה וַעֲבוֹדָה שֶׁאַתֶּם מִשְּׁתַּבְּחִין וּמִתְפָּאֲרִין בָּהֶם? וּמַה מְאוֹד רָצִיתִי לָדַעַת מְעַט מִדֶּרֶךְ הַחִנּוּךְ שֶׁלָּכֶם בְּיַלְדוּתְכֶם, לְמַעַן אוּכָל לָדוּן עַל תַּהֲלוּכוֹתֵיכֶם בֶּאֱמֶת לַאֲמִתָּם...</p> <p class="teach-content" data-astro-cid-m7bjw77t>הַטְּעָנוֹת שֶׁלָּכֶם (עָנָה רַבֵּנוּ הַבַּעַל שֵׁם טוֹב זַ״ל) הַטְּעָנוֹת יָשׁוּבוּ לִהְיוֹת בְּעַצְמָם תְּשׁוּבוֹת מַסְפִּיקוֹת עַל כָּל שְׁאֵלוֹתֵיכֶם, הֵמָּה בְּעַצְמָם יָשׁוּבוּ לִהְיוֹת מַעֲנוֹת צוֹדְקוֹת וַאֲמִתּוֹת, וְלָכֵן מְחֻיָּב אֲנִי לְהַחְזִיק טוֹבָה לָכֶם עַל שֶׁיָּפֶה כִּוַּנְתֶּם, וְיָפֶה טְעַנְתֶּם בִּשְׁאֵלוֹתֵיכֶם, קְלַעְתֶּם אֶל הַשַּׂעֲרָה וְלֹא הֶחְטֵאתֶם הַמַּטָּרָה, כִּי הַכֹּל מוּכָן וּמְזֻמָּן            וּמְצֻמְצָם כְּנֶגֶד תְּשׁוּבָתִי.</p> <p class="teach-content" data-astro-cid-m7bjw77t><em data-astro-cid-m7bjw77t>Content continues in original source...</em></p> </div> </div> </section>
---
import Layout from '../../layouts/Layout.astro';